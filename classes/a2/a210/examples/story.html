<!DOCTYPE html>
<html>
  <head>
    <title>Vargen och de sju små killingarna</title>
  </head>
  <body>
    <div class="story">
      <h1>Vargen och de sju små killingarna</h1>
      <p>…</p>
      <p>
        Hon gick gråtande ut ur huset och den lilla killingen sprang efter
        henne. När de kom ut på ängen, såg de vargen ligga snarkande under ett
        träd. Han snarkade så högt att grenarna skakade. Den gamla getmamman
        tittade ingående på vargen och såg att det var något som rörde sig och
        kämpade inuti vargens mage. ”Oh kära nån”, sa hon, ”kanske är mina
        stackars killingar, som han svalde, fortfarande vid liv.” Sedan sprang
        killingen hem och hämtade, sax, nål och tråd. Mamman klippte upp magen
        på vargen och nästan innan hon gjort första klippet, hoppade en liten
        killing ut.
      </p>
      <h2>Fylld av stenar</h2>
      <p>
        Efter några klipp till hoppade alla sex killingar ut en efter en. De var
        alla fortfarande i livet och hade inte kommit till skada eftersom vargen
        i sin glupskhet hade svalt dem hela. Vilket glatt återseende det var! De
        omfamnade alla sin mor och skuttade glatt omkring. Mamman sa till dem:
        ”Gå nu och hämta några stora stenar, så skall vi fylla den elakingens
        mage med dem medan han sover.” De sju killingarna skyndade sig då att
        hämta stenar, som de fyllde vargens mage med. Mamman sydde sedan ihop
        honom igen så fort att han inte märkte något, utan fortsatte att sova.
      </p>
      <p>…</p>
    </div>
  </body>
</html>
